---
title: "Citymapper"
date: 2016-11-28
draft: false
image: /media/2016/11/citymapper_smartphone.jpg

description: In August Citymapper launched its travel and navigation app for Stockholm.
---
Nu i augusti lanserade den London-baserade startupen Citymapper sin rese- och navigationsapp för Stockholm. Sedan 2012
guidar appen pendlare i London, New York och 35 andra storstäder runt om i världen. Förutom kollektivtrafiken visar
tjänsten även gång- och cykelvägar och rymmer andra färdmedel som Uber, hyrcyklar och bildelningstjänster.<!--more-->

{{% warning %}}
**Note:** This information is old and has not (yet) been translated to English. You are instead viewing the Swedish
version.

To view the entire website in Swedish, [click here](/sv/).
{{% /warning %}}

Att den hajpade navigationsappen Citymapper har valt att täcka Stockholm följer inte helt mönstret för hur detta
snabbväxande techbolag brukar välja städer. Jämfört med i princip alla andra städer i appen så är Stockholm betydligt
mindre, vilket innebär färre potentiella användare och lägre grad av komplexitet i transportsystemet. Dessutom finns det
sedan länge flera populära digitala reseappar tillgängliga i Sverige.

– Anledningen till att vi ändå startat i Stockholm är främst önskemål från användare, men även att det finns bra öppen
trafikdata tillgängligt, säger Claudia Bruyant Ndege, general manager Norden på Citymapper.

![Claudia Bruyant Ndege, general manager Norden på Citymapper.](/media/2016/11/citymapper_claudia_ndege.jpg 
"Claudia Bruyant Ndege, general manager Norden på Citymapper.")

– Svenskar är internationella och digitala, så vi hade faktiskt många svenska användare redan innan lanseringen. De hade
använt appen när de varit på semester utomlands, och ville även kunna använda appen på hemmaplan.

Förutom att det finns öppen trafikdata av god kvalité i Sverige, så är det även viktigt för Citymapper att det är
realtidsinformation.

– Vi hittade till Trafiklab som kunde erbjuda flera API:er från ett och samma ställe, däribland den realtidsinformation
vi behövde. Sen har vi kompletterat med data från bildelningstjänster. Vi vill ha med alla färdmedel som en resenärer
har nytta av för att ta sig från punkt A till punkt B.

Att Citymapper inkluderar fler färdmedel än enbart kollektivtrafiken gör att de skiljer sig från andra reseappar. I
Stockholm har man exempelvis inkluderat Uber, Ikeabussen och fram till november även bildelningstjänsten Car2Go. I många
andra städer är även hyrcyklar ett alternativ. Användarna kan se i appen hur lång tid det tar att gå och att cykla med
egen cyklar. 

![A smartphone with the citymapper app](/media/2016/11/citymapper_smartphone_2.jpg)

Sedan lanseringen har appen blivit än mer populär bland svenskarna. Trots att man enbart täcker Stockholm så klättrade
appen högt upp i App Stores svenska topplistor direkt efter lanseringen.

– Vi är nöjda men vill fortsätta att utveckla tjänsten för Stockholm. Just nu håller vi tummarna för att kunna
komplettera med hyrcyklar och mer detaljerad bussinformation, men vi har inte lyckats få tag på den datan ännu. Vi
behöver bara rätt data, sen har vi resurserna och kompetensen att utveckla digitala tjänster som underlättar för
resenären.

**FAKTA OM CITYMAPPER** 
![A screenshot from the citymapper app](/media/2016/11/citymapper_screenshot.jpg)

**Lanseringsår:**
I Stockholm augusti 2016, men företaget grundades 2012 i London av entreprenören Azmat Yusuf som utvecklat appen för mer
än 35 storstäder. Tilldelades Editors Choice Award av Apple Sverige i augusti 2016 och App of the Year från Apple år
2013, 2014 och 2015.

**Typ av tjänst:**
Rese- och navigationsapp för Iphone och Android för kollektivtrafiken och andra färdmedel, såsom gång, cykel, taxi,
bildelningstjänster och hyrcyklar.

**Data från Trafiklab:**
GTFS Sverige 2 SL Realtidsinformation 3 SL Störningsinformation 3

**Antal användare:**
Ingen officiell siffra finns tillgänglig, men appen återfinns högt upp på topplistorna över populära navigationsappar.
