---
title: Nordens första #trainhack
date: 2016-05-20
aliases:
  - "/post/144642540711/nordens-första-trainhack"
draft: true
image: "/media/2016/05/2016-05-20-nordens-forsta-trainhack-1.jpg"
---

 <h2>I slutet av augusti samlas 30 utvecklare ombord ett tåg från Göteborg till Uppsala när det Uppsalabaserade startup-företaget 46elks tillsammans med Trafiklab och Oxyfi arrangerar Nordens första hackathon på ett tåg. En specialvagn med snabb internetuppkoppling och “hacksäten” har abonnerats i syfte att hackdeltagarna ska kunna utveckla appar eller webbtjänster som förbättrar kollektivtrafikupplevelsen för resenärer.
</h2>

![](/media/2016/05/2016-05-20-nordens-forsta-trainhack-1.jpg)


Trainhackresan sker med Blå tåget mellan Göteborg och Uppsala via Stockholm den 25 augusti. Det finns plats för 30 utvecklare i den abonnerade tågvagnen. För att främja kunskapsutbyte och samarbete kommer första pris delas ut till det lag som bedöms som det mest hjälpsamma.
Syftet med Trainhack är att skapa ett för Sverige unikt, utmanande och roligt hackevent för utvecklare och att det ska bli en resa som fokuserar på att skapa digitala tjänster som underlättar och skapar en mer positiv upplevelse av kollektivtrafiken i hela Sverige och EU.
Exempel på appar eller tjänster som kan utvecklas på Trainhack:
<ul><li>Skapa en app/site som hittar bästa biljettpris.</li><li>Skapa ett spel som handlar om tåg eller som passar att spela på tåg.</li><li>Skapa den grymmaste trafikinformationsövervakningen/presentationen.</li><li>Skapa en IoT-lösning (Internet of things) för trafikinformation.</li><li>Hitta häftiga sätt att använda GTFS (The General Transit Feed Specification). GFTS definierar ett gemensamt format för kollektivtrafik, tidtabeller och tillhörande geografisk information, vilket Innebär att utvecklare kan skriva program som använder data på ett kompatibelt sätt.</li><li>Bygg en helt egen idé!</li></ul>
Trainhack genomförs av det Uppsalabaserade startup-företaget 46elks i samarbete med Oxyfi och Trafiklab.
Färdplan för Trainhack 25 augusti 2016:
<ul><li>08:00 Vi går ombord</li><li>13:37 Framme i Uppsala</li><li>14:00 Lunchbuffé &amp; fortsatt hackande</li><li>16:00 Presentation och demo av projekten</li><li>17:00 Mingel</li><li>18:00 Trainhack slut för den här gången</li></ul>
Mer om Trainhack och hur man anmäler sig, se [http://www.trainhack.se](http://www.trainhack.se/)
 
