---
title: ElectriCity Innovation Challenge 2015
date: 2015-08-20
aliases:
- "/post/127151207863/electricity-innovation-challenge-2015"
image: "/media/2015/08/2015-08-20-electricity-innovation-challenge-2015-1.png"

---
**ElectriCity Innovation Challenge 2015 är en öppen innovationstävling som genomförs i Göteborg med start den 18 september och final den 21 oktober 2015. Syftet är att skapa innovationer som kan bidra till att göra morgondagens
bussresor mer attraktiva.**

Målet är att få fram livskraftiga prototyper som kan exponeras och testas live på ElectriCity efter tävlingen - allt från appar till nya hållplatsutformningar är av intresse. Till sitt förfogande kommer tävlande
lag att ha tillgång till  realtidsdata från bussar och hållplatser via ett
nyutvecklat rest-API som samlar information från Volvo, Västtrafik, Keolis och
Icomera. Utöver det kommer även ett bibliotek med information om
kollektivtrafik, ElectriCity, hållplatser och bussar att tillgängliggöras. Tävlingen
erbjuder dessutom experthjälp och metodstöd via sk. konceptstugor och
utvecklingsverkstäder.

ElectriCity Innovation Challenge 2015 är därför en utmärkt möjlighet för de som vill lära sig mer om innovationsprocesser, vara med och forma morgondagens resande, förverkliga en idé, träffa andra innovatörer, visa
upp sig för potentiella arbetsgivare och intressenter eller bara ha väldigt
roligt. Tävlingen riktar sig till såväl studenter som yrkesverksamma från alla
möjliga branscher.

Anmäl ditt lag senast den 11 September.

Läs mer om ElectriCity Innovation Challenge 2015 [här](http://challenge.goteborgelectricity.se).

/ Trafiklab