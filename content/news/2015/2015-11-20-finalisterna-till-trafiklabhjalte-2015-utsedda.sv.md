---
title: Finalisterna till Trafiklabhjälte 2015 utsedda
date: 2015-11-20
aliases: "/post/133584241938/finalisterna-till-trafiklabhjälte-2015-utsedda"
draft: true
image: "/media/2015/11/2015-11-20-finalisterna-till-trafiklabhjalte-2015-utsedda-1.png"
---

 

![](/media/2015/11/2015-11-20-finalisterna-till-trafiklabhjalte-2015-utsedda-1.png)


**Finalisterna i Trafiklabhjälte 2015 är utsedda. Totalt tävlar fem finalister om äran samt pengar som ska gå till en studieresa. Vinnaren presenteras den 24 november under Internet Discovery Days i Stockholm.**
– Med tävlingen vill vi lyfta fram ideella eldsjälar så det känns extra kul att se så många kvalificerade nomineringar och finalister, säger Elias Arnestrand, tjänsteansvarig Trafiklab.
Trafiklabhjälte syftar till att lyfta fram och hylla alla de eldsjälar som bidrar till enklare, smidigare och roligare sätt att åka kollektivt i Sverige. Nomineringsprocessen har skett via hjalte.trafiklab.se, där vem som helst har kunnat nominera sig själv eller någon som man anser är värdig att bli Trafiklabhjälte 2015. Vinnaren tilldelas 20 000 kronor som ska gå till en studieresa tillsammans med en av vinnaren utvald samarbetspartner.
– Juryns diskussion var intensiv och beslutet var svårt med flera nomineringar som motsvarade kriterierna. Det genuina intresset för öppna data och användarnas behov blev avgörande, säger jurymedlemmen Pernilla Rydberg, ansvarig för ISS Internetfond.
Finalisterna Trafiklabhjälte 2015:
Martin Thuresson
[Martin Thuresson](http://www.yathra.se/) har tagit sig an en enorm utmaning i att öppna upp prisinformation från kollektivtrafikaktörerna som ett öppet API. API:et möjliggör för andra utvecklare att skapa tjänster med prisinformation även om denna information ännu inte finns släppt som ett öppet API.
Johan Nilsson
[Johan Nilsson](https://www.linkedin.com/in/johanjohan) skapade appen [STHLM Traveling](http://markupartist.com/sthlmtraveling/) till sig själv för sex år sedan för att på ett så enkelt sätt som möjligt kunna förflytta sig och inte känna sig vilsen i Stockholms kollektivtrafik. Idag har appen vuxit till att bli en av de populäraste apparna i sin kategori.
Maja Söderberg
Maja Söderberg är en av initiativtagarna till [Mobilsamåkning](http://www.mobilsamakning.se/), en samåkningstjänst som kompletterar och förstärker kollektivtrafiken på glesbygden. Mobilsamåkning finns i 13 svenska byar och förväntas expandera även i Holland.
Joel Holmberg
Tillsammans med Hampus Sethfors har Joel Holmberg byggt appen [ResLedaren](http://www.resledaren.se/) som stöder personer med kognitiv och/eller psykisk funktionsnedsättning och/eller synnedsättning att självständigt resa i kollektivtrafiken i hela Sverige.
Theodor Storm
Theodor Storm är skapare av [Tågtavlan](http://www.tstorm.se/), en av Sveriges största operatörsoberoende app för tåginformation med omkring 150 000 användare. Linuxserver med skräddarsydd mjukvara i PHP/MySQL som löpande inhämtar aktuell tågtrafikinformation från Trafikverkets öppna API och hanterar ungefär 100 000 API-anrop från Tågtavlans användare varje dygn.
 
