---
title: Trafiklab på Commutathon
date: 2015-06-15
aliases: "/post/121574998118/trafiklab-på-commutathon"
draft: true

---

Förra veckan arrangerades Commutathon, ett hackathon med ambitionen att underlätta det dagliga pendlandet för stockholmaren med mobilen som hjälpmedel. Tävlingen arrangerades av Sveriges
Radio tillsammans med Trafiklab, Openlab, Trafik Stockholm, Stockholms stad
samt Trafikverket.
Under dagarna fick lagen hjälp av ”Design Thinking” moment för att utgå från ett användarperspektiv och utveckla ett nytt koncept. Genom idégenerering, prototypande och testande och inte minst med stöd
av Openlabs coacher, fick teamen ta fram var sitt förslag på en lösning. Dessa
koncept programmerade de sedan ut som en testversion under resten av
Hackahonet. Efter Commutathonet, kommer ett eller flera koncept att utvecklas
vidare och en kan bli något som testas i Sveriges Radios
digitala utbud.
Vinnarna av hacket utsågs både av tävlingens jury men även Sveriges Radios lyssnare. Förslagen som vann juryns pris var **Kmutr** och **Trav-Alarm. **
**Kmutr** är en väckarklocka som väcker dig när du behöver vakna för att kunna cykla dit du ska. Är du för trött kan du snooza och för varje snooze blir din resväg snabbare, alltså att du till exempel cyklar halvvägs och tar tunnelbanan resten av vägen. Du behöver inte cykla hela vägen eller varje dag men du få fler poäng ju mer du cyklar och kan tävla med dina kompisar.
I **Trav-Alarm** matar du in din vanliga väg till jobbet, skolan, träningen eller var du vill ta dig. När det händer något som gör att du inte kan ta din vanliga väg berättar Trav-Alarm det för dig och berättar dessutom vilken alternativ väg du kan ta och när du behöver gå hemifrån för att göra det. Om allt funkar som det ska i trafiken - då är Trav-Alarm tyst.
Det tredje laget som röstades fram som vinnare på P4 Stockholms sajt är **The Commuters**. Förslaget är en app som fokuserar på Stockholmare som pendlar regelbundet, i bil, med cykel eller kollektivt. När användaren vill kan appen följa och lära sig resvanor automatiskt. Genom att kombinera statisk och dynamisk öppen data, så väl som den information som samlas in gemensamt av användarna, erbjuder den en personlig reseassistent och meddelanden baserat på trafikläget längs resvägen just nu, både som text och tal. 
[Hör intervjun med ett av vinnarlagen på SR.se, klicka här!](http://sverigesradio.se/sida/artikel.aspx?programid=103&amp;artikel=6189181)
 I samband med Commutathon arrangerade Trafiklab sin återkommande meetup. På agendan stod bland annat
information om Skjutsgruppens API:er och minecraft för kollektivtrafiksverige.
 
