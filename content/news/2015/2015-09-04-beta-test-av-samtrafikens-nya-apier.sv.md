---
title: Beta-test av Samtrafikens nya APIer
date: 2015-09-04
aliases:
- "/post/128326454223/beta-test-av-samtrafikens-nya-apier"

---
**Samtrafiken arbetar sedan en tid tillbaka med att byta back-end plattform för APIerna mot Trafiklab. Den nya plattformen kommer möjliggöra ny funktionalitet och bättre driftstabilitet. För att landa i en så bra slutprodukt som möjligt vill vi redan nu bjuda in dig som användare av Trafiklab att testa de nya APIerna.**

De APIer som nu finns uppe för test är: 
- Resrobot - Sök Resa (nytt namn Resrobot – Reseplanerare med hjälpmetoderna Platsuppslag och Närliggande Hållplatser)
- Resrobot - Stolptidstabeller (nytt namn Resrobot – Stolptidstabeller 2)

Projektets ambition är att lyfta över dessa APIer i skarp drift den 1a oktober 2015. Under oktober kommer även ett nytt GTFS-extrakt lanseras på Trafiklab. De gamla APIerna kommer att finnas kvar parallellt med de nya fram tills den 19 december 2015. För att landa i så bra APIer som möjligt är vi otroligt tacksamma för synpunkter från er som testar de nya APIerna. Feedback skickar du till [info@samtrafiken.se](mailto:info@samtrafiken.se) eller genom vårt forum under “Kontakta oss” på trafiklab.se.

Dokumentationen för de nya APIerna finns redan nu uppe på Trafiklab.se.
Tveka inte att höra av dig om du har frågor eller funderingar!

/ Trafiklab