---
title: Commutathon - samarbete med SR, Openlab och andra trafikparter
date: 2015-05-22
aliases:
  - "/post/119600601478/commutathon-samarbete-med-sr-openlab-och-andra-trafikparter"
draft: true

---

**Hur kan vi underlätta det dagliga pendlandet för stockholmaren med hjälp av mobilen? Det vill Sveriges Radio undersöka tillsammans med Openlab, Trafik Stockholm, Stockholms stad och Trafiklab - i hacket Commutathon!
**
Sveriges huvudstad växer så det knakar. Under de senaste åren har Stockholm vuxit med nästan 40 000 personer per år. Det motsvarar en årlig befolkningstillväxt på ungefär 2 procent. Denna utveckling förväntas bestå och
2022 prognostiseras en befolkning på ungefär 2.5 miljoner i länet.
Varje dag pendlar hundratusentals personer till och från jobbet, skolan och andra aktiviteter. Då staden förtätas, pendlingssträckorna blir längre och resenärerna blir fler skapar detta ett större tryck på infrastrukturen.
Pendlingssituationen blir därmed sårbar.
Idag finns en rad olika tjänster för de som vill få hjälp med sitt pendlande. Till exempel finns det tjänster som beskriver trafikläget för bilister på de
större
trafiklederna, tjänster som levererar videoströmmar av kösituationer,
störningsinformation
för
kollektivtrafik, tjänster för väderinformation, information om trafikarbeten och avstängningar samt såklart
de viktiga trafikrapporterna i radion.
Alla dessa tjänster finns idag. Men ingenstans finns dessa tjänster samlade och åtkomliga på ett för resenären enkelt sätt. I synnerhet inte i mobilen.
**Genom ett hackathon kallat ”Commutathon” den 10 – 12 juni i Openlabs lokaler på Valhallavägen 79 kommer antagna och hopsatta team hitta koncept för detta. Under ett fåtal dagar tar vi hjälp av Design Thinking moment för att utgå ifrån ett användarperspektiv
i utvecklingen av ett koncept. Genom idégenerering, prototypande och testande,
med stöd av
Openlabs coacher, ska teamen ta fram var sitt slutkoncept. Detta slutkoncept
programmerar de ut som en testversion under resten av Hackahonet. Efter
Commutathonet, kommer ett eller flera koncept att utvecklas vidare och en kan
bli något som testas i Sveriges Radios digitala utbud.**
Vill du vara med på det här spännande hacket? [Anmäl dig här!](https://www.eventbrite.com/e/commutathon-tickets-16748779049)
 
