---
title: Grattis Johan Nilsson! Trafiklabhjälte 2015
date: 2015-11-24
aliases:
- "/post/133879103343/grattis-johan-nilsson-trafiklabhjälte-2015"
image: "/media/2015/11/2015-11-24-grattis-johan-nilsson-trafiklabhjalte-2015-1.jpg"

---

På [Internet Discovery Days](https://internetdagarna.se/program/internet-discovery-day/) mottog Johan Nilsson, skapare av STHLM Traveling, utmärkelsen Trafiklabhjälte 2015. Juryn lyfter särskilt fram Johan Nilssons gedigna engagemang och drivkraft att utveckla digitala tjänster inom kollektivtrafiken.
Johan Nilsson arbetar till vardags som frilansutvecklare för webb och Android. Priset, som består av äran samt 20 000 kronor, tilldelas vinnaren med motiveringen:

>  Johan Nilsson har genom ett gediget engagemang och en otrolig drivkraft skapat tjänsten STHLM Traveling. Tjänsten hjälper dagligen tusentals resenärer att ta sig fram i Stockholmsregionen. Johan har arbetat med utvecklingen av digitala tjänster för kollektivtrafiken under många år och även bidragit till en utveckling av branschens syn på tjänsteutveckling samt inspirerat till nya öppna datakällor och öppna APIer inom kollektivtrafikområdet.


_– Jag hoppas att min app och det här priset kan motivera andra att göra mer data tillgänglig_, säger Johan Nilsson.


Priset Trafiklabhjälte tilldelas en person som ideellt skapat tjänster som ökar resandet eller gjort det enklare att resa med kollektivtrafiken. 