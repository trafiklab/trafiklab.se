---
title: Trafiklab inspirerar hela vägen till Rio
date: 2014-06-12
aliases: "/post/88565178113/trafiklab-inspirerar-hela-vägen-till-rio"
draft: true

---

<strong>I dag börjar fotbolls-VM i Rio de Janeiro och 2016 arrangeras OS i samma stad.
 Därför behöver staden snabbt bygga ut och utveckla både infrastrukturen och it- och mobilkommunikationen.
 En av Trafiklabs grundare, forskningsinstitutet Viktoria ICT, har tagit fram en förstudie om trafikinformation – Time Rio – för att få staden Rio att bygga en motsvarighet till Trafiklab, <strong>skriver tidningen Ny Teknik.  </strong></strong><strong>
</strong>
Det är IT-konsulten José Luiz Barbosa som för 2 år sedan startade ett konsultföretag för att bidra till lösningar av några av Rio de Janeiros utmaningar.
Rios borgmästare har som mål att försöka få folk att åka mer kollektivtrafik och få bort bilarna från gatorna. Men det saknas korrekt information i realtid om när bussarna, färjorna och metron går eller inte går.
José Luiz Barbosa tog med sig problemet till Sverige och gjorde en research. Här inspirerandes han av appar som ”Res i Stockholm” och Skånetrafikens app. I och med detta kontaktade han Elias Arnestrand, tjänsteansvarig för Trafiklab på Samtrafiken i Sverige AB, för att arbeta med just lösningar av resetjänster som bygger på öppna trafikdata.
Viktoria Swedish ICT, en av Trafiklabs grundare, med seniorforskarna Martin Gustavsson och Daniel Rudmark, intresserade sig för stadens problem och tog fram en förstudie om trafikinformation – Time Rio – för att få staden att bygga en motsvarig plattform till Trafiklab.
 Nu är förstudien klar och ett större samarbetsprojekt med svenska företag och brasilianska parter planeras.
- Vi på Trafiklab är givetvis nyfikna på utvecklingen av Brasiliens plattform för öppet data och är stolta över att vara en inspirerande verksamhet, säger Elias Arnestrand.
Läs mer om projektet [här](http://www.nyteknik.se/nyheter/bygg/byggartiklar/article3830588.ece).
 
