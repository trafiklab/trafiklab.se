---
title: "Savea ticket api lancering"
date: "2018-12-01"

---
Under Trainhack den 25-27 oktober lanserade Savea ett öppet försäljnings-API för de aktörer som använder företagets bokningsplattform.

Savea tillhandahåller en bokningsplattform och har idag främst expressbussföretag som kunder. Genom att öppna upp möjligheter för vem som helst att integrera deras biljettförsäljning i andra tjänster ser Savea möjligheter att nå ut mot nya målgrupper och genom nya kanaler.

De som säljer Saveas biljetter erbjuds en provision på 10 000 kr per 500 sålda biljetter (för respektive expressbussföretag). API:et finns tillgängligt genom Trafiklab och API-nyckeln från Trafiklab används för att ”spåra” försäljningen och möjliggöra utbetalning av provisionen.  

Genom API:et lämnas information om tillgängliga avgångar och biljettpriser. Försäljningstransaktionen där kunden lämnar betalningsuppgifter sker på en webbsida som tillhandahålls av Savea. På detta sätt möjliggörs enkla integrationer utan krav på säkerhetslösningar eller försäljningsavtal.  

https://www.trafiklab.se/api/savea-ticket-api

https://labs.savea.se/ticket-api/

https://savea.se/
