---
title: #nyatrafiklab
date: 2013-10-24
aliases: "/post/64951246993/nyatrafiklab"
draft: true

---

<strong>Nya Trafiklab är här</strong>
Efter en längre tids arbete kan vi nu äntligen lansera nya Trafiklab. Det är mycket som är nytt och vi kommer den närmaste tiden förbättra tjänsten löpande.
<strong>VAD ÄR NYTT?</strong>
<strong>Design</strong>
Nya Trafiklab har fått en helt ny design, som först och främst förenklar och fokuserar, men som framförallt sätter utvecklaren i fokus – där han eller hon finner inspiration, skapar egna projekt och dessutom samarbetar med andra.
Vi har en ny startsida där vi visar det mest aktuella inom Trafiklabs tre områden; API:er, projekt och medlemmar. Designen har blivit luftigare och grafiken har blivit mer färgglad. Vår ambition är att göra Trafiklab till ett roligt verktyg som uppmuntrar till experimenterande och skapande. Vi har även en ny uppsättning standardikoner för projekt, API:er och medlemmar som är till för att lätta upp och göra Trafiklabs innehåll mer lättöverskådligt.
<strong>Dashboard</strong>
Som inloggad medlem är dashboarden din startsida så att du snabbt kommer in i sajten. Här listas driftmeddelanden och dina projekt.
<strong>API-sidor</strong>
Strukturen kring API-sidorna är förändrad. När du går in på ett API ska du mötas av en kortare presentation av API:et som bara innehåller det viktigaste. För en komplett översikt av dokumentation har vi nu brutit loss denna till egna sidor.
<strong>Projekt</strong>
Flertalet nyheter. Vi rekommenderar alla projektägare att gå igenom sina projekt och komplettera med ny information. Mer info längre ner i detta inlägg.
<strong>Användarprofiler</strong>
Profilbilderna har blivit större. Se till att ladda upp en bild som är minst 250x250 pixlar om din nuvarande är mindre än så.
<strong>Driftstatus</strong>
[Ny sida](http://www.trafiklab.se/meddelanden) för översikt av driftstatus. Det går även att [prenumera](http://www.trafiklab.se/meddelanden/rss) på dessa med RSS.
Sedan tidigare går det även att hålla koll på Trafiklabs API:ers upptid via [Pingdom](http://status.trafiklab.se).
<strong>Bloggen flyttad till Tumblr</strong>
Numera finns vi på Tumblr så följ oss gärna om du har ett Tumblr-konto. Det går givetvis även att [prenumerera via RSS](http://blogg.trafiklab.se/rss).
<strong>Förslagslådan ersätts av Kundo</strong>
Vi kör nu helt och hållet på [Kundo](http://kundo.se/org/trafiklabse) för att ta emot feedback och sköta diskussionerna med er användare. Obs! Iom lanseringen har vi dock en tillfällig extra feedback-knapp på sajten. Mer info längre ner.
<strong>Backend</strong>
Allmänna systemuppdateringar och prestandafixar som ska göra att sajten blir rappare att använda framförallt som inloggad medlem.
<strong>KOMMANDE UTVECKLING</strong>
Saker som ligger på vår lista:
<strong>Responsiv design</strong>
Den nya sajten är responsiv men fokus har legat på större skärmar. Med tiden kommer det bli bättre på mindre skärmar.
<strong>Dashboard</strong>
Mer innehåll och statistik relevant för dig och dina projekt.
<strong>Driftstatus</strong>
RSS-flöden för specifika API:er.
<strong>API-dokumentation</strong>
Innehållet kring API:erna kommer att gås igenom och göra enklare att använda.
<strong>Sajtsökning</strong>
I nuläget använder vi en enkel Google-sökning men vi undersöker möjligheten till att byta till eget sajtsök med facetter.
<strong>GE OSS FEEDBACK!</strong>
Vi är all ears och vill höra vad ni tycker! Det finns en tillfällig feedback-funktion nu iom lanseringen. Där kan ni enkelt ge tips, feedback och rapportera fel. Det går givetvis även bra att använda sig av vårt [Kundo-forum](http://kundo.se/org/trafiklabse).
<strong>NYHETER MED PROJEKTSIDORNA</strong>
För dig som har projekt på Trafiklab så innebär det en del förändringar. Vi har försökt att automatisera uppgraderingen på bästa möjliga sätt men vi ber er ändå att gå igenom era projekt för att se så att allt stämmer.
<strong>Projektstatus</strong>
Tidigare kunde man erbart sätta sitt projekt som “Lanserat” eller “Ej lanserat”. Numer har vi följande projektstatus:
 <ul><li>
Test
 </li>
<li>
Lanserat
 </li>
<li>
Pågående
 </li>
<li>
Avslutat
 </li>
</ul>
“Test” ska användas när du skapar ett projekt just för att testa med. För de övriga statusena så kan ju ett projekt ha flera kategorier. T.ex. lanserat och pågående eller lanserat och avslutat.
<strong>Sökes till projektet</strong>
Tidigare hade man enbart möjlighet att ange att man sökte designers eller utvecklare men numera kan man även kryssa i om man söker betatestare eller investering.
Det går även numera att ange en förklaring till det man söker.
<strong>Länkar till olika app stores</strong>
På gamla sajten kunde man bara ange en länk till en app-butik. Numera har vi brutit upp detta till flera fält: App Store, Google Play och Windows Phone Store.
<strong>Större projektikoner</strong>
Ikonerna för projekten är betydligt större nu i listningar och på projektsidan. Så ladda gärna upp en mer högupplöst ikon om er nuvarande är mindre än 250x250 pixlar.
<strong>Kort beskrivning</strong>
Ett helt nytt fält där du ska ange en kort beskrivning av projektet. Detta fält visas i listningar på Trafiklab samt t.ex. när du delar ditt projekt på Facebook.
<strong>Markdown</strong>
Att skriva projektbeskrivningen med Markdown har varit tillgängligt sedan tidigare under året. Funktionaliteten för detta är nu förbättrad och många av er känner säkert inte till detta då vi inte var supertydliga med att informera om det tidigare.
<strong>Varmt välkomna till nya Trafiklab!</strong>
 
