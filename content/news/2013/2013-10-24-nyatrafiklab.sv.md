---
title: Nya trafiklab är här
date: 2013-10-24
aliases:
- "/post/64951246993/nyatrafiklab"

---
Efter en längre tids arbete kan vi nu äntligen lansera nya Trafiklab. Det är mycket som är nytt och vi kommer den
närmaste tiden förbättra tjänsten löpande.

### Vad är nytt?

#### Design

Nya Trafiklab har fått en helt ny design, som först och främst förenklar och fokuserar, men som framförallt sätter utvecklaren i fokus – där hen finner inspiration, skapar egna projekt och dessutom samarbetar med andra. Vi har en ny startsida där vi visar det mest aktuella inom Trafiklabs tre områden; API:er, projekt och medlemmar. 

Designen har blivit luftigare och grafiken har blivit mer färgglad. Vår ambition är att göra Trafiklab till ett roligt verktyg som uppmuntrar till experimenterande och skapande. Vi har även en ny uppsättning standardikoner för projekt, API:er och medlemmar som är till för att lätta upp och göra Trafiklabs innehåll mer lättöverskådligt.

#### Dashboard

Som inloggad medlem är dashboarden din startsida så att du snabbt kommer in i sajten. Här listas driftmeddelanden och
dina projekt.

#### API-sidor

Strukturen kring API-sidorna är förändrad. När du går in på ett API ska du mötas av en kortare presentation av API:et
som bara innehåller det viktigaste. För en komplett översikt av dokumentation har vi nu brutit loss denna till egna
sidor.

#### Projekt

Flertalet nyheter. Vi rekommenderar alla projektägare att gå igenom sina projekt och komplettera med ny information. Mer
info längre ner i detta inlägg.

#### Användarprofiler

Profilbilderna har blivit större. Se till att ladda upp en bild som är minst 250x250 pixlar om din nuvarande är mindre
än så.

#### Driftstatus

Ny sida för översikt av driftstatus. Det går även att prenumera på dessa med RSS. Sedan tidigare går det även att hålla koll på Trafiklabs API:ers upptid via Pingdom.

#### Bloggen flyttad till Tumblr

Numera finns vi på Tumblr så följ oss gärna om du har ett Tumblr-konto. Det går givetvis även att prenumerera via RSS.

#### Förslagslådan ersätts av Kundo

Vi kör nu helt och hållet på [Kundo](http://kundo.se/org/trafiklabse) för att ta emot feedback och sköta diskussionerna
med er användare. Obs! Iom lanseringen har vi dock en tillfällig extra feedback-knapp på sajten. Mer info längre ner.

#### Backend

Allmänna systemuppdateringar och prestandafixar som ska göra att sajten blir rappare att använda framförallt som
inloggad medlem.

### Kommande utveckling

Saker som ligger på vår lista:

#### Responsiv design

Den nya sajten är responsiv men fokus har legat på större skärmar. Med tiden kommer det bli bättre på mindre skärmar.

#### Dashboard

Mer innehåll och statistik relevant för dig och dina projekt.

#### Driftstatus

RSS-flöden för specifika API:er.

#### API-dokumentation

Innehållet kring API:erna kommer att gås igenom och göra enklare att använda.

##### Sajtsökning

I nuläget använder vi en enkel Google-sökning men vi undersöker möjligheten till att byta till eget sajtsök med
facetter.

### Ge oss feedback

Vi är all ears och vill höra vad ni tycker! Det finns en tillfällig feedback-funktion nu iom lanseringen. Där kan ni enkelt ge tips, feedback och rapportera fel. Det går givetvis även bra att använda sig av vårt [Kundo-forum](http://kundo.se/org/trafiklabse).

### Nyheter med projektsidorna

För dig som har projekt på Trafiklab så innebär det en del förändringar. Vi har försökt att automatisera uppgraderingen
på bästa möjliga sätt men vi ber er ändå att gå igenom era projekt för att se så att allt stämmer.

#### Projektstatus

Tidigare kunde man erbart sätta sitt projekt som “Lanserat” eller “Ej lanserat”. Numer har vi följande projektstatus:

* Test
* Lanserat
* Pågående
* Avslutat

“Test” ska användas när du skapar ett projekt just för att testa med. För de övriga statusena så kan ju ett projekt ha
flera kategorier. T.ex. lanserat och pågående eller lanserat och avslutat.

#### Sökes till projektet

Tidigare hade man enbart möjlighet att ange att man sökte designers eller utvecklare men numera kan man även kryssa i om
man söker betatestare eller investering. Det går även numera att ange en förklaring till det man söker.

#### Länkar till olika app stores

På gamla sajten kunde man bara ange en länk till en app-butik. Numera har vi brutit upp detta till flera fält: App
Store, Google Play och Windows Phone Store.

#### Större projektikoner

Ikonerna för projekten är betydligt större nu i listningar och på projektsidan. Så ladda gärna upp en mer högupplöst
ikon om er nuvarande är mindre än 250x250 pixlar.

#### Kort beskrivning

Ett helt nytt fält där du ska ange en kort beskrivning av projektet. Detta fält visas i listningar på Trafiklab samt
t.ex. när du delar ditt projekt på Facebook.

#### Markdown

Att skriva projektbeskrivningen med Markdown har varit tillgängligt sedan tidigare under året. Funktionaliteten för
detta är nu förbättrad och många av er känner säkert inte till detta då vi inte var supertydliga med att informera om
det tidigare.

**Varmt välkomna till nya Trafiklab!**