---
title: 5e upplagan av East Sweden Hack
date: 2017-09-11
aliases:
  - "/post/165221801713/5e-upplagan-av-east-sweden-hack"
draft: true

---

**20 lag med unga innovatörer samlades i Vallasstaden i Linköping för att tävla om att ta fram lösningar för framtidens städer.
**
**Trafiklab var på plats tillsammans med Östgötatrafiken.**
Under helgen 8-10 september anordnades 5:e upplagan av East Sweden Hack i Vallastaden i Linköping. Vallastaden är en helt ny stadsdel, planerad och byggd med nytänk kring hållbar stadsutveckling. Fram till 24:e september är husen och området öppet för besökare som vill se hur framtidens städer kan tänkas se ut.
Mitt bland dessa färgglada husfasader och vågade arkitektur träffades 20 lag för att tävla om att ta fram nya innovativa lösningar för framtidens städer och dess invånare.
Östgötatrafiken är med och arrangerar som partner, och tillgängliggör sin data via Trafiklab. Östgötatrafiken har haft egen representant på plats och Samtrafiken bidrag med en representant för Trafiklab för tekniks support och stöd.
Bland lagen finns en stor spridning på olika innovationer. Allt från lösningar för att beräkna solceller på ditt hus, en datoriserad medicinburk för dementa
och en app för hur du får kontakt med nya fika-vänner på en stor arbetsplats. Ett annat lag tog fram mätutrustning för sopkärl för att sophanteringen ska kunna optimeras bättre.
Förra årets vinnare av ESH var tillbaka och gjorde en chatt-bot för Facebook messenger, kallad ELVA: eLinköpings Virtual Assistant. En virtuell assistens som du kan skriva och ställa frågor till, så svarar den så den så gått den kan.
Genom att kombinera olika datakällor kan du få svar om väder, evenemang och kollektivtrafikresor så., och detta utan att behöva installera en ny app i din telefon.
Presentation av alla bidragen och vilka som vann går att ta del av på [eastswedenhack.se](http://eastswedenhack.se/).
 
