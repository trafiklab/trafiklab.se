---
title: Trafiklabhjälte 2017
date: 2017-11-22
aliases:
  - "/post/167763359133/"
draft: true
image: "/media/2017/11/2017-11-22--1.jpg"
---

 

![](/media/2017/11/2017-11-22--1.jpg)


**Utmärkelsen Årets Trafiklabhjälte 2017 går till Thomas Tydal. Thomas är något av en legend i järnvägsbranschen, då hans lösningar sedan ett och ett halvt decennium tillbaka förenklat kollegornas vardag.**
Juryn har utsett vinnaren med följande motivering:
<i>Thomas Tydal har genom ett engagerat arbete under lång tid bidragit till digitaliseringen av det svenska järnvägssystemet. Med ena benet i lokföraryrket och det andra i programmering har </i><i>Thomas Tydal</i><i> skapat nya kreativa och datadrivna lösningar på utmaningar för de som arbetar ombord på tåg i Sverige. </i><i>Thomas Tydals</i><i> verktyg bidrar dagligen till att lokförare och personal ombord får ett bra digitalt stöd i sitt arbete, och det möjliggör även att personalen på svenska tåg bättre kan informera resenärer ombord och till att de som sköter depåer och uppställningsspår kan minimera risken för störningar i järnvägssystemet. </i><i>Thomas har genom sitt arbete utmanat branschens aktörer och genom konstruktiva förslag drivit utvecklingen framåt. Thomas arbete visar på kraften i en datadriven approach för att hantera stora samhällsutmaningar.</i>
Prisutdelningen sker på Nordic Open Data Forum i Stockholm 20 november 2017.
**Lösningar för bransch och allmänhet **
Thomas har sedan starten fokuserat på att ta fram lösningar som riktar sig till personal inom olika delar av järnvägsbranschen, men kommer framöver även att jobba med lösningar som riktar sig mot allmänheten.
Efter flera år med en växande verksamhet har Thomas grundat företaget Railit. Företaget erbjuder järnvägens aktörer den plattform och de verktyg för samordning som krävs för punktlighet vilket leder till stärkt konkurrenskraft för järnvägen.
Läs mer om företaget Railit på [www.railit.se](http://www.railit.se/).
**Om utmärkelsen Trafiklabhjälte**
[Årets Trafiklabhjälte](http://www.hjalte.trafiklab.se/) instiftades 2015 och tilldelas personer som bidragit till utvecklingen av digitala tjänster inom kollektivtrafiken byggda på öppna data eller öppna API:er från Trafiklab. Årets jury består av av Carin Carelind (Östgötatrafiken), Daniel Rudmark (Viktoria Swedish ICT), Sara Rhudin (Sveriges Kommuner och Landsting), Rickard Dahlstrand (Internetstiftelsen), Lars-Olof Hjärp (Trafikverket) och Johan Berg (Årets Trafiklabhjälte 2015). Bakom priset står Trafiklab, ett community för öppen trafikdata som drivs av kollektivtrafikbranschens samverkansbolag Samtrafiken
 
